# Ünite Soruları

1. “Ramazan ayı; insanlar için bir hidayet rehberi, doğru yolun, hak ile batılı birbirinden ayırmanın apaçık delilleri olarak Kur’an’ın kendisinde indirildiği aydır.” (Bakara suresi, 185. ayet)

    **Bu ayetten,**

     I. Kur’an’ın indiği ayda oruç tutulmalıdır.
     II İnsanlara doğru yol gösterilmiştir.
     III. Kur’an, hak ile batılı açıklamaktadır.
     **yargılarından hangilerine ulaşılabilir?**
     
     **A)** Yalnız I                  **B)** Yalnız II

     **C)** I ve III                     **D)** II ve III

---
        
2. “Ey iman edenler! Oruç sizden önce gelip geçmiş ümmetlere farz kılındığı gibi size de farz kılındı. Umulur ki (kötülükten) korunursunuz.” (Bakara suresi, 183. ayet)
   
   **Bu ayetteki altı çizili ifade ile ilgili aşağıdaki yargıların  hangisi doğrudur?**

   **A)** Oruç, farz olan bir ibadettir.

   **B)** İman edenler oruç tutmalıdır.

   **C)** İlahi dinlerde oruç ibadeti ortaktır.

   **D)** Oruç tutan haramlardan sakınmalıdır.

---

3. **I.** Nafile oruç tutmak

   **II.** Teravih namazı kılmak

   **III.** Kadir Gecesi’ni değerlendirmek

   Numaralanmış iş ve davranışlardan hangileri Ramazan ayına özgüdür?

   **A)** Yalnız II               **B)** Yalnız III

   **C)** II ve III                  **D)** I, II ve III

---

4. Aşağıdakilerin hangisi orucu bozan durumlardan biri değildir?

    **A)** Ayran içmek

    **B)** Meyve yemek

    **C)** Çiçek koklamak

    **D)** Ağrı kesici yutmak

---

5. Bazı davranışlar orucu bozmasa da oruçluya yakışmaz ve ibadetin değerini düşürür. Dolayısıyla Müslümanlar bu  tür davranışlardan uzak durmalıdır.
   
    **Aşağıdakilerden hangisi parçada sözü edilen davranışlardan biridir?**

    **A)** Gülümsemek

    **B)** Kusur aramak

    **C)** Selam vermek

    **D)** Tatlı dilli olmak

---

6. **Aşağıdaki kavramlardan hangisinin tanımı yanlıştır?**

    **A)** Farz: Allah’ın yapılmasını zorunlu tuttuğu işlerdir.

    **B)** Vacip: Allah’ın yapılmasını istediği iş ve davranışlardır.

    **C)** Müstehap: Yapılması onaylanmayan iş ve davranışlardır.

    **D)** Sünnet: Hz. Peygamber’in, farz ve vacip dışındaki davranışlarıdır.

---

7. Oruç tutmak isteyen kişinin, tan yerinin ağarmasından önce yediği yemeğe ve bu yemeğin yendiği vakte denir.
   
    **Bu tanım aşağıdaki kavramların hangisine aittir?**

   **A)** İmsak      **B)** Sahur

   **C)** İftar          **D)** Fitre

---

8. **I.** Tan yerinin ağarmasıyla birlikte oruç yasaklarının başladığı zamandır.

   **II.** Ramazan ayında, yatsı namazından sonra kılınan  ve sünnet olan bir namazdır.

   **III.** Gücü yetenlerin Ramazan ayında vermekle yükümlü oldukları sadakadır.

   **Numaralanmış tanımlar sırasıyla aşağıdaki kavramların hangisine aittir?**

     **A)** Teravih - İftar - Fitre

     **B)** Fitre - İftar - Teravih

     **C)** İmsak - Fitre - Teravih

     **D)** İmsak - Teravih - Fitre

---

9. **I.** “Oruçlu; yalan sözü, yalanla ameli bırakmazsa onun yeme içmeyi bırakmasına Allah’ın ihtiyacı yoktur.”

   **II.** “Kim bir oruçluyu iftar ettirirse oruçlunun sevabından hiçbir şey eksilmeksizin onun sevabı kadar sevap kendisine verilir.”

   **III.** “Biriniz oruçlu olduğu zaman kötü söz söylemesin, bağırıp çağırmasın. Kendisine birisi kötü söz söyler veya sataşırsa ‘Ben oruçluyum.’ desin.”

   **Numaralanmış hadislerin hangileri oruçlunun sakınması gereken hususlar ile ilgilidir?**
   
   **A)** Yalnız I                 **B)** Yalnız III

   **C)** I ve III                    **D)** II ve III

---

10. **Fıtır sadakası ile ilgili aşağıdaki bilgilerin hangisi yanlıştır?**

       **A)** Bu sadakaya, fitre de denilmektedir.

     **B)** Çocuklar için bu görevi velileri yerine getirir.

     **C)** Hastalığı nedeniyle oruç tutamayanlar verir.

     **D)** Bayram namazına kadar verilmesi gerekir.